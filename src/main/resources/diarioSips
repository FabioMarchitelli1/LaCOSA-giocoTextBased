3 giungo:
Questo dannato freddo! Dicono che non mi è più permesso di fare straordinari. Problemi di burocrazia dicono, put***ate!! Non cerco mica di farmi eleggere dipendente del mese, cerco solo di passare più tempo possibile nella serra, al caldo, almeno lì non devo indossare 4 paia di mutande per non farmi congelare l'affare. Questo freddo sta diventando davvero insopportabile.


5 giugno:
Mi manca CLARA, mi manca mia moglie…


7 giungo:
Le radici nel terrario centrale si stanno decomponendo. Probabilmente per eccesso di acidità o contaminazione fungina. Sarà colpa delle temperature instabili? Non c'é molto che io possa fare. Ho chiesto a RIDLEY di prestarmi del perossido di idrogeno ma nulla da fare. Ho già capito... quando partirà per la spedizione, farò una capatina all'INFERMERIA. Pensavo che 6 anni passati ad Oxford insegnassero a non usare la propria data di nascita come password d'accesso, ma a quanto pare mi sbagliavo.


8 giungo:
Quegli imbecilli sono finalmente tornati dalla loro spedizione. Sono tornati mentre stavamo ancora dormendo. I capi dicono che non possono ancora rivelare nulla al riguardo. Figuriamoci se quegli imbecilli hanno veramente trovato qualcosa laggiù.


9 giungo:
SONO MORTI! Non ci posso credere…  John e Ridley sono morti!! Matthew ha cercato di tenermelo nascosto ma alla fine mi ha detto tutto -che in realtà non è molto. Dice che durante la spedizione la squadra si sia divisa in gruppi e che dopo un paio di ore hanno ritrovato John e Ridley distesi a terra, privi di vita. Nessun segno di lesione, solo... morti.
Sono nel suo laboratorio adesso. Dice che c’è qualcosa che non va al loro interno. “Insetti? Larve?”, gli ho domandato. “No. Al loro interno.” rispose lui. “Nella loro carne, nel loro sangue...”


13 giungo:
Non riesco più a pensare lucidamente…Matthew ha smesso di parlarmi, si finge sereno ma so che sta scoprendo qualcosa nel suo laboratorio. Sono riuscito a mettere mani sul suo dossier di analisi. Tremavo mentre leggevo, ma forse ho scoperto qualcosa d’importante…


17 giugno:
Sto impazzendo… ho rubato qualcosa dall’ARMERIA. Non è stato facile, ma non è stato nemmeno tanto difficile. Non è di uso militare, non ci faranno caso, lo usano principalmente per le tormente di neve. La neve a volte è così alta che, dopo il placarsi della tormenta, metri e metri di neve ricoprono le entrate principali, e per liberarle c’è un solo modo. A volte, QUESTO rimane l'unico modo di sopravvivere…


18 giugno:
Si sono accorti della mancanza nell’armeria. Hanno anticipato l’inventario di una settimana, credevo di avere più tempo. Devo fare in fretta, dovrò nasconderlo in un posto dove solo io potrò trovarlo, ma credo già di avere un’idea. Ho bisogno di Seth… ho bisogno di una PALA…
